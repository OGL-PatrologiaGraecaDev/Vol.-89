ι

27 JAC. causam 2%
.mw
'MAaco VELSan
REIPUBLICAE AUGUSTANIE DUUMVIRO AMPLISSIMO
JACOBUS GRETSERUS SOC. JESU.
Venit tandem, Nobilissime Marce, Anastasius Sinaita. Tuus, an meus? Si serius; igno-
'sees. Longum iter est a monte Sinai ad has nostras oras, neque unius, sed plurium men-
sium ; neque tibi tuaique bibliothecae sese sistere voluit Anastasius, nisi jam Latine, si non
eleganter, certe fideliter, in hoc suo nostroque Ὀδηγῷ loqui doctus. Quod at consequeretur
mora temporis non modica opus fuit; praesertim, cum in eum Latinas linguas magistrum
incidisset, quem alia; occupationes ita distinent, ut horas duntaxat exceptas et quasi furti-
vas ercis Latinitate imbuendis impendere queat. Nunc igitur Romana verba formare et
sonare peritus Anastasius. Augustam ad te latus proficiscitur, tuumque nomen ipsa in
fronte przescriptum gerit, ut palam testetur, cui sacer sit ac devotus, et qua clientela fretus
in publicum procedat, certissimus, se universo eruditorum choro vel hac de causa gratum
acceptumque fore, quod clarissimo nomine tuo insignitus venit. Quis enim in Germania
nostra, Belgio, Italia, Gallia, et alibi, qui Musis et litteris non modo amoenioribus, et hila-
rioribus, sed et severioribus illis litet, cui Velserus vel ex propriis monumentis, vel ex
aliorum relatione celebrique fama; vel etiam ex ultro citroque missis epistolis non sit
cognitissimus ?
In Origene Adamantio tria commendat Eusebius (a): primum, quod Graecorum philoso-
phi (et in his Christianorum hostis et insectator acerrimus Porphyrius), licet avera religione
alieni, incredibili Origenis eruditione commoti, ejusdem crebram mentionem libris suis in-
sperserunt, eo ﬁne, ut lucubrationes suas illustri hoc sole illustrarent. Secundum, quod
nonnulli aliquando libros abs se elaboratas ei dedicarunt. Tertium, quod interdum vigilias
suas eidem, tanquam judici, arbitro et doctori censendas, emendandas poliendasque sub-
jecerunt. Haec triplex Origenis laus non minus in te, nisi me fallit animus, competit. Quam
frequens enim nominis et doctrinae tum commemoratio et praedicatio in eorum commenta-
riis, qui hoc tempore in senatu litterario vel prima subsellia, vela primis proxima, vel
saltem non infima tenent; quorum aliqui paulo plus, si tamen plus, in pietatis sincera;
sensu gustuque tecum consentiunt, ac cum Origene Porphyrius, et reliqua a legitimo Dei
cultu abhorrens philosophorum caterva! Nimirum hmo solidae eruditionis natura est, et hic
genius, ut in sui amorem et admirationem facile quosvis rapiat, prtesertim si, ut in te, cum
morum humanitate et affabilitate copuletur, generisque splendore, et functionis in republica
administranda amplitudine exornetur. Iam vero si libri, olim Origeni a philosophis nuncu-
pati inscriptique, comparentur cum illis qui tibi sacri et dicati, in Musarum Memoriaeque,
ut sic loquar, templo, suspensi visuntur, forsan paucitas illorum pra; horum multitudine
non injuria nobis vilesceret. Novi insuper, non deesse viros omnibus disciplinis egregie
excultos, quibus religio sit publico se et cogitata sua, si quas in chartam retulerunt,
committere, nisi prius suffragio et gravissimo tuo judicio ad audendum erigantur et in-
citentur. Et qua alia ratione doctorum hominum voluntates et studia adeo tibi devincis,
(a) Euseb, lib. vr lliat. cedem, ('ap. 15.
